# Zápisnica z úvodného stretnutia tímu
**Dátum:** 25. septembra 2025  
**Čas:** 12:00 - 13:00  
**Umiestnenie:** Slovenská technická univerzita v Bratislave, Fakulta elektrotechniky a informatiky  
**Miestnosť:** A208, FEI STU  
**Zapisovateľ:** Bc. Juraj Hušek  

## Účastníci
- Bc. Michal Balogh – ML/AI Engineer  
- Bc. Juraj Hušek – Backend Developer  
- Bc. Ján Osadský – Backend Developer  - ospravedlnený 
- Bc. Fridrich Molnár – Frontend Developer  
- Bc. Zoltán Renczes – Frontend Developer  

## Vedúci tímového projektu
- Ing. Stanislav Marochok  

## Program stretnutia
1. Oboznámenie sa s projektom  
2. Rozdelenie rolí v tíme  
3. Organizačné pokyny  
4. Diskusia o technológiách a funkcionalitách  
5. Plánovanie ďalších krokov  

## Diskusia a rozhodnutia

### 1. Oboznámenie sa s projektom
Vedúci projektu podrobne predstavil zadanie. Cieľom je vyvinúť plnohodnotnú webovú aplikáciu, ktorá umožní digitalizáciu, anotáciu, rozpoznávanie a dešifrovanie historických šifrovaných textov. Diskutovalo sa o výskumnom potenciáli aj praktickom prínose riešenia. Tím sa zhodol na potrebe modulárneho prístupu a postupného zavádzania funkcionalít.

### 2. Rozdelenie rolí
Tím sa dohodol na nasledovnom rozdelení úloh:  
- **ML/AI Engineer:** Bc. Michal Balogh  
- **Backend Developers:** Bc. Juraj Hušek, Bc. Ján Osadský  
- **Frontend Developers:** Bc. Fridrich Molnár, Bc. Zoltán Renczes  

Rozdelenie vychádza z predchádzajúcich skúseností členov a zodpovedá potrebám projektu.

### 3. Organizačné pokyny
Stretnutia budú pravidelne každý štvrtok o 12:00 v miestnosti A208. GitHub bude využívaný ako spoločný repozitár zdrojového kódu webovej aplikácie, webovej stránky projektu a AI experimentov. Komunikácia ohľadom projektu bude prebiehať prezenčne a na platforme Discord. Tím sa zhodol, že je potrebné zaviesť pravidelné konzultácie s vedúcim tímového projektu, aby sa predišlo nejasnostiam a priebežne sa riešili otázky, problémy a možné ďalšie funkcionality.

### 4. Diskusia o technológiách a funkcionalitách
Diskutovalo sa o základnom návrhu architektúry a výbere technológií:  
- **Backend:** Python FastAPI alebo Flask  
- **Frontend:** React  
- **Databáza:** PostgreSQL alebo MySQL  
- **AI/ML:** Python (OpenCV, TensorFlow alebo PyTorch)  
- **Deployment:** Docker a Raspberry Pi 5 pre webovú aplikáciu, GitHub Pages pre informačnú stránku projektu  
#### Diskusia o úvodnej funkcionalite
Diskutovali sme aj o návrhu základných krokov úvodnej funkcionality aplikácie, ktorá by mala umožniť používateľovi nahrať dokument do systému. Ide o pracovný návrh, ktorý nie je finálny a bude ešte spresňovaný v nasledujúcich konzultáciách:
1. **Nahratie dokumentu a klasifikácia** – systém rozpozná, či ide o textový dokument. Ak dokument nebude textového charakteru, spracovanie sa v tejto fáze zastaví.  
2. **Preprocessing** – plánované sú operácie ako deskewing, binarizácia a odstránenie šumu, pričom používateľ bude mať možnosť nastavovať parametre týchto úprav.  
3. **Detekcia obsahu** – identifikácia tabuliek, väčších textových oblastí alebo šifrovaných úsekov v dokumente.  
4. **Priradenie symbolov** – pokus o mapovanie šifrovaných častí na znaky uložené v databáze a ponuka možných zodpovedajúcich riešení používateľovi.  
5. **Možnosť manuálnych zásahov** – každý krok by mal byť realizovateľný aj manuálne; neurónové siete budú slúžiť len ako podporný nástroj asistujúci používateľovi.  

### 5. Úlohy do nasledujúceho stretnutia
- **Všetci členovia:** detailne si preštudovať zadanie projektu.  
- **Bc. Michal Balogh:** založiť GitHub projekt, vytvoriť príslušné repozitáre a pripraviť základnú verziu webovej stránky projektu.  
- **Bc. Juraj Hušek, Bc. Michal Balogh, Bc. Ján Osadský:** vypracovať a navrhnúť use case diagramy webovej aplikácie.  
- **Bc. Fridrich Molnár a Bc. Zoltán Renczes:** preskúmať možnosti a konfiguračné kroky potrebné na nasadenie aplikácie na Raspberry Pi server.  

## Nasledujúce stretnutie
**Dátum:** 2. októbra 2025  
**Čas:** 12:00  
**Umiestnenie:** Slovenská technická univerzita v Bratislave, Fakulta elektrotechniky a informatiky  
**Miestnosť:** A208, FEI STU  

## Poznámky
- Projekt má potenciál priniesť významné výsledky z pohľadu výskumu aj praktického využitia.  
- Tím sa zhodol, že na jeho realizáciu je vhodné postupovať agilným spôsobom, aby bolo možné priebežne reagovať na nové požiadavky a zistenia.  
- Zdôraznená bola potreba pravidelných konzultácií s vedúcim tímového projektu, ktoré umožnia včasnú identifikáciu a riešenie problémov a ďalších funkcionalít systému.  

