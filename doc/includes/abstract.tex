Cieľom projektu bol návrh a implementácia plnohodnotnej full-stack webovej aplikácie určenej na spracovanie historických šifrovaných textov a dokumentov obsahujúcich šifrové kľúče. Aplikácia pokrývala celý pracovný postup od nahratia digitalizovaných obrazov cez predspracovanie, anotáciu, rozpoznávanie a rekonštrukciu až po samotné dešifrovanie. Navrhnutý systém spájal metódy umelej inteligencie (rozpoznávanie rukopisu, detekcia symbolov, rekonštrukcia tabuliek) s heuristickými prístupmi (morfologické operácie, kontúrová analýza, pravidlové algoritmy) a poskytoval používateľom jednotnú databázu symbolov pre mapovanie a aplikáciu šifrových kľúčov. Platforma zároveň podporovala kolaboráciu, správu používateľov s rôznymi rolami, zdieľanie dokumentov a systém kreditov a bodov za príspevky. Výsledkom projektu bola nasadená cloudová aplikácia, ktorá poskytla moderné nástroje pre výskum, digitalizáciu a dešifrovanie historických šifrovaných materiálov a zároveň vytvorila priestor na spoločnú prácu výskumníkov a študentov.